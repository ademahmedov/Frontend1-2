<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Vergi</title>
  </head>
  <body>
    <main>
      <h1>
        Naxçıvan MR Dövlət Vergi Xidmətində işə qəbulla bağlı müsabiqə elan
        edilib
      </h1>
      <img src="src/img/vergi.jpg" alt="vergi" />
      <p>
        Naxçıvan Muxtar Respublikası (MR) Dövlət Vergi Xidmətində işə qəbulla
        bağlı müsabiqə elan edilib. Dövlət Vergi Xidmətindən AZƏRTAC-a
        bildirilib ki, müsabiqənin keçirilməsində məqsəd Naxçıvan MR Dövlət
        Vergi Xidmətinin aparatında, Naxçıvan şəhər və ərazi vergilər
        idarələrində yerləşən strukturların kadr ehtiyacını qarşılamaq, eyni
        zamanda, potensiallı gəncləri işə cəlb etməkdir. İşə qəbul Azərbaycan
        Respublikası Prezidentinin 2005-ci il 15 aprel tarixli Fərmanı ilə
        təsdiq edilmiş “Dövlət vergi orqanlarına işə qəbul olunmaq üçün
        namizədlərin müsabiqəsinin keçirilməsi haqqında Əsasnamə”yə müvafiq
        qaydada, müsabiqə əsasında aparılır. Müsabiqə test imtahanı və
        müsahibədən ibarət olacaq. Müsabiqədə iştirak etmək istəyən namizədlər
        iyulun 13-dən avqustun 13- dək İqtisadiyyat Nazirliyi yanında Dövlət
        Vergi Xidmətinin və Naxçıvan MR Dövlət Vergi Xidmətinin rəsmi internet
        səhifələrində (www.taxes.gov.az və www.vergi.nakhchivan.az)
        yerləşdirilmiş elanda (https://www.taxes.gov.az/az/post/2655) göstərilən
        elektron ərizə formasını doldurmaqla qeydiyyatdan keçməlidirlər.
        Müsabiqənin test imtahanı mərhələsi 2023-cü il sentyabrın 9-da Dövlət
        İmtahan Mərkəzi tərəfindən təşkil olunacaq. İmtahandan uğurla keçən
        namizədlərə müsahibə mərhələsi barədə əlavə məlumat veriləcək. Qeyd
        olunub ki, yüksək intellektə, məntiqi düşünmə bacarığına və geniş
        dünyagörüşünə malik gənclərin müəyyən edilərək dövlət vergi orqanlarına
        işə qəbul olunması məqsədilə ötən il müsabiqə qaydalarında edilmiş bir
        sıra dəyişikliklər bu müsabiqə zamanı da əsas götürüləcək. Belə ki,
        hüquq sahəsi istisna olmaqla, digər sahələr üzrə namizədlər üçün ixtisas
        məhdudiyyəti götürülüb və qanunvericiliklə müəyyən edilmiş tələblər
        çərçivəsində ali təhsilə malik bütün vətəndaşların müsabiqədə iştirakına
        açıq və bərabər imkanlar yaradılıb. Bundan əlavə, əvvəlki illərdən
        fərqli olaraq, bütün ixtisaslar üzrə test imtahanının sual bankından
        vergilər və vergitutma üzrə suallar çıxarılıb, əvəzində namizədlərin
        dünyagörüşünü, məntiqi düşüncə səviyyəsini və bacarığını ölçən
        testlərdən ibarət yeni sual bazası hazırlanıb. Bu mərhələdə namizədlərə
        təqdim olunacaq sualları özündə əks etdirən ədəbiyyat siyahısı və sual
        nümunələri Naxçıvan MR Dövlət Vergi Xidmətinin rəsmi internet
        səhifəsində yerləşdirilib (https://bit.ly/edebiyyat). Müsabiqə başa
        çatdıqdan sonra nəticələr İqtisadiyyat Nazirliyi yanında Dövlət Vergi
        Xidmətinin və Naxçıvan MR Dövlət Vergi Xidmətinin rəsmi internet
        səhifəsi vasitəsilə ictimaiyyətə elan ediləcək. Müsabiqənin hər iki
        mərhələsindən uğurla keçən namizədlər kadr ehtiyatına daxil olunaraq
        həmin dövr üzrə vakant vəzifələrə təyin ediləcəklər. Vakant vəzifələrə
        təyin olunmayan namizədlərin kadr ehtiyatında saxlanılma müddəti 2
        ildir.
      </p>
      <a href="https://goo.gl/maps/wsywLNSBp2Nb9ecMA" target="_blank"
        >Xəritədə göstər</a
      >
    </main>
  </body>
</html>
